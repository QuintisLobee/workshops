# Installaties en configuraties
**In deze workshop ga je een development omgeving installeren op je eigen laptop. Je installeert verschillende versies van python op je eigen laptop en alle benodigde software en tools.**

## LEERVRAGEN
> **Google is your friend: Zoek de onderstaande leervragen uit.** 

1. Hoe installeer ik verschillende python versies op mijn eigen laptop?
2. Ga na wat omgevingsvariabelen zijn en hoe je python toevoegd aan de omgevingsvariabelen?
3. Hoe installeer je pycharm op je eigen laptop?
4. Hoe maak je een project aan in pycharm en hoe run je dit project?
5. Hoe kun je de gebruiker om input vragen.
6. Hoe krijg je de input van een gebruiker op het scherm?
7. Hoe kun je een gebruiker een getal laten invoeren?


### L1: Installatie python (verplicht)
Installeer python 3.9 op eigen laptop.


### L2: Meerdere python versies (verplicht)
Installeer meerder python versie op je eigen laptop. Installeer de versies 3.9, 3.10, 3.11, 3.12 en 3.13. Zorg dat python 3.13 in het pad van de omgevingsvariabelen staat. Test dit met het commando: "python --version" in de terminal.


### L3: Pycharm installeren (Verplicht)
Installeer pycharm op je eigen laptop en maak een nieuw project aan met de naam "logboek" aan. Als je het project runt dan moet je de tekst "Hello, World!" te zien krijgen.


### L4: Naam invoeren (Verplicht)
Pas het bestaande script aan. Als de gebruiker het script runt dan vraagt hij aan de gebruiker om zijn naam in te voeren. Nadat de naam is ingevoerd dan verschijnt de tekst "Hello, Bart" in beeld. In plaats van Bart staat er dan de ingevoerde naam.


### L5: Getal invoeren (Verplicht)
Pas het script aan. De gebruiker moet nu ook zijn leeftijd in jaren kunnen invullen. Trek daar 2 jaar van af en laat dit zien op het scherm.


### L6: Twee getallen invoeren en optellen
Zorg dat de gebruiker van het script twee keer een getal kan invoeren. Als de gebruiker klaar is met invoeren dan telt het script de twee getallen bijelkaar op en laat het resultaat zien.


### L7: Prijs inclusief BTW berekenen
Maak een nieuw script aan met de naam btwberekenen.py. Als de gebruiker het script runt dan wordt hij gevraagd om de prijs zonder BTW in te vullen. Het script berekent vervolgens de prijs met BTW en toont deze op het scherm. Het BTW percentage is 21%.

> Hoe bereken je de prijs met BTW?
> **prijs met BTW = prijs zonder BTW x 1.21**

**Einde.**